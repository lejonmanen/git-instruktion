[Innehåll](README.md)

*Uppdaterad februari 2024*

1. [TL;DR](#tldr)
1. [Exempel på frågor du kan ställa till en AI](#exempel-på-frågor-du-kan-ställa-till-en-ai)
1. [Tänk långsiktigt](#tänk-långsiktigt)
1. [ChatGPT](#chatgpt)
1. [GitHub Copilot](#github-copilot)
1. [Tips till lärare](#tips-till-lärare)

---

# AI
Från och med att ChatGPT släpptes i november 2022 har vi tillgång till en oerhört kraftfull gratis assistent. Andra exempel är Bard och GitHub Copilot. Framöver kommer vi att se exempel på att AI integreras i fler och fler appar.

AI är ett arbetsredskap som du kommer behöva lära dig att använda på bästa sätt. Se det som ett komplement till att googla och läsa artiklar.

## TL;DR
För dig som är yh-student:

**Använd för att:**
1. Få särskilt krånglig kod förklarad för dig
1. Få förslag på lämpliga övningar på det du jobbar med
1. Rätta fel i det du skrivit
1. Göra texten lättare att läsa
1. Skapa realistisk testdata
1. Hitta fel i koden
1. Lösa specifika problem
1. Sammanfatta längre texter

**Se upp med:**

1. Försök alltid själv innan du använder AI
1. Be aldrig om färdiga lösningar - då lär du dig inte själv
1. Se AI som en hjälpsam assistent, som dock ofta hittar på saker
1. Tillämpa källkritik - kontrollera alltid det som en AI genererat
1. Du kan bygga en fungerande lösning, som använder föråldrad teknik

---
## Exempel på frågor du kan ställa till en AI
1. "Förklara följande kod för mig" (klistra in några rader kod)
	+ Du kan fortsätta med att ställa följdfrågor: "Ännu enklare tack"

1. "Förklara CSS flexbox för mig"
1. "Ge mig några övningar på loopar i JavaScript"
	+ "Föreslå något jag kan bygga som ett eget projekt, för att lära mig mer om loopar i JavaScript. Projektet ska innehålla CSS transitions och HTML-elementet &lt;dialog&gt;"
1. "Snygga till följande text" / "Skriv om texten så att den blir lättare att läsa och rätta eventuella stavfel"
1. "Finns det några fel i den här koden?" (klistra in några rader)
1. "När jag kör följande kod får jag felet TypeError och något med null, vad beror det på?" (ännu bättre om du klistrar in det exakta felmeddelandet)
1. "Jag försöker vända på en lista i JavaScript, men vet inte hur jag ska börja. Kan du ge mig tips så att jag kommer igång? Jag vill inte ha hela lösningen."
1. "Ge mig en lista med 10 JavaScript-objekt som motsvarar fotbollsspelare. Varje objekt ska ha egenskaperna playerName, age och teamName."
1. "Kan du sammanfatta den här långa texten?" (klistra in)

*Men kom ihåg att AI kan hallucinera. Kontrollera alltid att svaret/förslaget du får är rimligt!*


---

## Tänk långsiktigt
När man använder en AI för att **skapa lösningar**, i stället för **hjälp att själv lösa problem**, så tar man en kortsiktig genväg. AI kan hjälpa dig att klara kurser.

Men syftet med en YH-utbildning är att du ska lära dig en profession, för att kunna arbeta med det efter utbildningen. Det räcker inte med att klara en kurs. Du måste förstå och lära dig ämnet.

---


## ChatGPT
ChatGPT är en språkmodell som använder naturligt språk. Den baserar sig på statistik. Baserat på orden i din fråga, kommer den att slumpa ord som svar, ett i taget, baserat på vad som är mest sannolikt. (något förenklat)

Google Bard bygger på samma teknik, men kan ge lite annorlunda svar.

ChatGPT har indexerat (läst) större delen av det öppna internet och använder det för att kunna beräkna sannolikheterna. Detta innebär bland annat att:

+ Det som förekommer ofta på webben har större chans att dyka upp i svaren
+ Man får bättre svar när det gäller tekniker som fler använder, eftersom det finns mer skrivet kring dem - dvs mest användbart i inledande YH-kurser
+ Svar som använder gamla, inaktuella tekniker kan dyka upp
+ Texter från inloggningsskyddade webbsidor har inte indexerats

Det finns goda möjligheter att ta hjälp av AI i början av en utbildning. Men använd detta för att *lära dig själv* att lösa problem. Annars kommer du att få problem i mer avancerade kurser, när AI inte är lika bra på att hjälpa till.


---

## GitHub Copilot
Genom att indexera (läsa) all kod som laddats upp på GitHub i publika repositories, har Microsoft skapat en AI-tjänst till Visual Studio Code. Medan du skriver kan AI föreslå hur slutet på raden borde bli, baserat på koden du tidigare skrivit och hur liknande kod brukar se ut på GitHub.
